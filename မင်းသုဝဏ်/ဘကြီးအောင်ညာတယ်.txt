ကြီးအောင်ညာတယ်\n(မင်းသုဝဏ်)\nအရှေ့ကျောင်းသားသူတောင်းစား၊လည်ပေါ်ကျောင်းသားအကောင်းစား၊ကျောက်မီးသွေးမို ့မည်းသကို၊တို ့ကျောင်းသားမို့ ရဲသကို၊ဟေ့လာ\nမာင်ရို့ဝါး..\nဟုအားရပါးရဆူညံစွာအော်ဟစ်ပြေးလွားလာကြသောကလေးတစ်စုသည်ကားလည်ပေါ်ဘုန်းကြီးကျောင်းသားကလေးများဖြစ်ကြ၏။\nသူတို ့ကျောင်းဘက်တင်းချလယ်တစ်ခွက်လောက်အကွာတွင်ချည်လုံချည်ကိုပြာတာကွင်းသိုင်းပြီးသင်တိုင်းအင်္ကျီကိုလျော့ရိလျော့ရဲဝတ်လျ\nက်ခေါင်းငိုက်စိုက်နှင့်တစ်လှမ်းချင်းလာနေသော\nမောင်ချစ်သည်အဝံမေသုတံအကံသမယံဟုတတွတ်တွတ်ရွတ်လျက်ရှိ၏။\nဆေးတစ်အိုးလောက်အကြာတွင်အရှေ့သို ့လှမ်းကြည် ့လိုက်ရာပန်းပုဆရာကြီးဦးအောင်ချာကနဖျင်းတဲတွင်ကျောင်းသားသူငယ်ချင်းများဝို\nင်းအုံနေသည်ကိုတွေ့ရလေသည်။\nမိမိသည်လည်းအကြောင်းသိလိုသောကြောင့်ပြေးလွားတိုးဝင်ကြည် ့ရှလေ၏။\nဦးအောင်ချာသည်ဆင်စွယ်မင်းသမီးရုပ်ကလေးတစ်ခုကိုထုလျက်ရှိသည်။\nထုလုပ်စဖြစ်သညဖင့်ရုပ်လုံးပေါ်မျှပင်ရှိသေးသော်လည်းအရုပ်ကလေးမှာနွဲ့ နှောင်းဖြူဖွေးချစ်စရာကလေးဖြစ်ပေ၏။\nအတန်ကြာသောအခါ မောင်းထွေး၊မောင်ခွေး၊မောင်စ၊မောင်လှတို ့တစ်စုထပြန်သွားလေ၏။\nမောင်ချစ်ကားမြေကြီးပေါ်တွင်ဒူးထောက်ပြီးကွပ်ပျစ်ခါးပန်းတွင်မေးတင်ပြီးလျှင်အငေးသားကြည် ့လျက်ပင်ရှိသေး၏။\n“ဘကြီးအောင်၊ဒီမင်းသမီးရုပ်ကလေးကိုဘယ်သူ ့ပေးဖို ့ထုနေတာလဲဟင်”ဟုမျက်စိကလေးပေကလပ်လုပ်ပြီးမေးလေ၏။\nဆောက်ပုတ်နှင့်ဆောက်ကလေးကိုအသာချပြီးဆောက်ပုံးထဲတွင်ဆေးလိပ်ကိုစမ်းနေသောဦးအောင်ချာက“ငါ့တူလိုချင်လို ့လား၊\nငွေတစ်ကျပ်ယူခဲ့ရင်ဘကြီးပေးမယ်၊သိလား”ဟုအမှတ်မဲ့ပြောလိုက်သောအခါမျက်မှောင်ကြုတ်ရင်းခေါင်းကုတ်လျက်\n“ငွေတစ်ကျပ်ဆိုတာဘယ်နှစ်ပြားလဲဘကြီးအောင်ရဲ့”ဟုမေးပြန်လေ၏။\nပန်းပုဆရာကြီးလည်းဆေးလိပ်ကိုချပြီးလက်ဝါးနှစ်ဖက်ကိုထောင်ပြလျက်\n“ဆယ်ပြား၊ဆယ်ပြား၊ခြောက်ခါ၊နောက်ပြီးတော့လေးပြားထည် ့\nပေါင်းခြောက်ဆယ့်နဲ့လေးပြား။အဲသည်လောက်ကိုတစ်ကျပ်ခေါ်တယ်။\nကြားလား\"\nဟုကလေးသူငယ်ချစ်ခင်သောဝါသနာရှိသည် ့အတိုင်းစိတ်ရှည်လက်ရှည်ခြေဟန်လက်ဟန်နှင့်ရှင်းလင်းပြောပြလေ၏။\n၆၄ပြားပေးရင်ကျွန်တော်ဒီအရုပ်ကလေးကိုတကယ်ပဲရမလား၊နောက်တော့မညာနဲ ့နော်၊ဘကြီးအောင်”\nဟုပြောရင်းယောင်ဆံမြိတ်ကလေးကိုချာချာလည်အောင်ပတ်ရစ်လျက်အိမ်ရှိရာသို ့ရွှင်လန်းဝမ်းမြောက်စွာခုန်ပြေးလွားသွားလေ၏။\nမောင်ချစ်သည်နေ ့လည်ချိန်ကျောင်းတွင်မုန် ့ဝယ်စားဖို ့ရန်မိခင်ပေးလိုက်သောတစ်ပြား၊\nတစ်ပြားသောအသညာကိုမသုံးရက်၊မစွဲရက်ပဲအင်္ကျီသင်ပုန်းခေါင်းတွင်အပေါက်ငယ်ဖေါက်ပြီးစုထားသည်မှာခြောက်ပြားမျှရလေ၏။\nတစ်ထွာမျှကျယ်သောမိမိဝမ်းခေါင်းသမုဒရာအတွက်မူကားနေ ့ဆွမ်းစားကုလားတက်ခေါက်တွင်ဘုန်းတော်ကြီးဦးခေမာဝေသောငှက်ပျော\nသီးတစ်လုံးနှင့်ကျေနပ်ဖူလုံလျက်ရှိ၏။\nဆင်စွယ်ရုပ်ကလေးသည်တစ်နေ ့တခြားသားနားကြော့ရှင်းပြီးလာ၏။\nသွားကလေးများပေါ်လုမတတ်ရှိအောင်ပြုံးလိုက်ရန်ဟန်ပြင်နေသောအသွင်သည်အိပ်ပျော်နေသောညအချိန်တွင်ပင်လည်းမောင်ချစ်၏မျက်လုံးတွင်းမှမထွက်။nရဖန်များလေအရုပ်ကလေးမှာလှလာလေ၊လိုချင်စိတ်ပွားလာလေဖြစ်ရကားတစ်နေ ့မှတစ်ပြားတစ်ပြားစုရသည်ကိုအလွန်ဖင့်လေးကြာသည်ဟုသိလာလေ၏။\nပိုက်ဆံရလိုလွန်းသည့်ဥပုသ်နေ ့များကိုပင်စာသင်ရက်ဖြစ်ပါစေတော့ဟုဆုတောင်းမိ၏။\nတစ်ပေါက်တစ်လမ်းကဘယ်နည်းနှင့်ပိုက်ဆံရအောင်ကြိုးစားရပါမည်နည်းဟုကြံစည်ပြန်၏။\nထိုစဉ်အခါကကမာစစ်ကြီးအတွင်းဖြစ်ပြီးကျောက်တံအလွန်ရှား၏။\nမောင်ချစ်သည်အစ်ကိုကြီးကိုသစ်၏ကျောက်သင်ပုန်းကွဲများကိုညောင်ရေအိုးစင်မှယူပြီးညဉ် ့နက်သန်းခေါင်မရှောင်၊\nမှိုင်းတလူလူထွက်နေသောရေနံဆီမီးခွက်ကြီးကိုထွန်းညှိလျက်ချွန်ထက်သောဖဲထီးသံချောင်းဖြင့်ကျောက်တံတိုက်လေ၏။\nကျောက်တံရောင်းပြီးပိုက်ဆံခြောက်ပြားရ၏။ကျောင်းသားကြီးဖိုးတေးကအနိုင်ကျင့်ပြီးမပေးပဲထားသောအကြွေးတစ်ပြားအတွက်တွေမိတို\nင်းဆွေးမိ၏။\nတစ်ဆယ့်နှစ်ပြားမျှရသောအခါအင်္ကျီသင်ပုန်းခေါင်းမှာမဆန် ပြီဖြစ်သညဖင့်နှစ်ဖက်ပိတ်ကြသောင်းဝါးတစ်ဆစ်တွင်ထိပ်ကအပေါက်ဖော\nက်ကာဝေလခေါင်း၊\nဂျော့ခေါင်း၊နတ်ဖိုးချွန်းစသောတံဆိတ်အမျိုးမျိုးခတ်နှိတ်သည် ကြေးပြားဆယ့်နှစ်ပြားတိတိကိုသွင်းလှောင်သိုမှီးထားလေ၏။\nနှစ်ဆန်းတစ်ရက်နေ ့တွင်ဒွေးလေးညိုချစ်စနိုးပေးသော၊သူငယ်ဖော်မောင်ထွေးကအလိုက်နှစ်ပြားပေးသဖြင့်ပိုက်ဆံချင်းလဲစဉ်မလဲရက်ပဲတွ\nယ်တာခဲ့သည် ့ထုံးအမှတ်နှင့်ဒေါင်းပိုက်ဆံကလေးကိုလည်း\nဖျာအောက်မှထုတ်ယူပြီးကြေးပြားအဖော်များရှိရာကြေးတိုက်တွင်သို ့သွတ်သွင်းလိုက်လေ၏။\nကြးပြားအရေအတွက်ကိုလည်းဝါးကျောတွင်စူးဖြင့်ခြစ်ပြီးမှတ်ထားလေ၏။\nပဲဟင်းချက်တဲ့နေ ့ကတစ်ပြား၊ဘကြီးထူးကျွဲပျောက်တဲ့နေကတစ်ပြားစသညဖင့်လက်ချောင်းကလေးများကိုချိုးကာချိုးကာပိုက်ဆံစာရင်းတွ\nက်ရစစ်ရသည်မှာနေ ့စဉ်နှင့်အမျှဖြစ်၏။\nရေတံလျောက်ထဲမှာထားရကောင်းနိုးနိုး၊သင်္ဘောကြမ်းပေါ်တွင်ဝှက်ထားရလုံနိုးနိုးနှင့်ပိုက်ဆံဗူးနေရာကျိတ်ပြောင်းရသည်မှာလည်းအမောပ\nင်ဖြစ်၏။\nအရုပ်ကလေးကိုရလာလျှင်ထည် ထားဖို ့ရန်ထန်းရွက်ဖာချောကလေးကိုအမျိုးမျိုးပြုပြင်ဆင်ယင်မွမ်းမံရသည်မှာမအားပင်ဖြစ်လေ၏။\nABBYY PDF\nTransf\nformer 2.0\nØ\nClick here to buy\nww.ABBYY.co\n.com\nဈေးသည်ဒေါ်ခါဥ၏တောင်းနီထဲတွင်အငွေ့ တထောင်းထောင်းနှင့်ကောက်ဦးငချိပ်ပေါင်းကိုမြင်ရသာအခါ သွားရည်ယိုမိ၏။\nသို ့ပါသော်လည်းဝယ်မှရသောသွားရည်စာတို ့ကိုသပိတ်မှောက်လေ၏။\nသူငယ်ဖော်တို ့ဖန်ဒိုးဝယ်ပြီးဂေါ်လီရိုက်သောအခါကလေးတို ့ဘာဝအများနည်းတူကစားလိုပါသော်လည်းမိမိတွင်ရှိရင်းစွဲစည်ပတ်သံခွေအ\nဟောင်းကြီးကိုကျောက်ဝိုင်းပတ်လည်တွင်လှည် ့ပတ်လျက်တစ်ယောက်\nတည်းကျေနပ်တင်းတိမ်ရတော့၏။\nသို ့ဖြင့်တစ်ပြားတိုးလျှင်တစ်မျိုးဝမ်းသာလာလေသတည်း။\nညနေလေးနာရီကျောင်းလွတ်ခေါင်းလောင်းသံသည်မောင်ချစ်၏နှလုံးသွေးကိုနှိုးဆွလိုက်လေ၏။\nဘုရားရှိခိုးဆုံးခါနီးအာမ..ကိုဆိုမိလျှင်ပင်… ဘန္တေ\u0027ကိုမစောင့်နိုင်ပဲထပြေးလေရာအစောင့်ကိုရင်ကြီးတစ်ပါးကအလျင်လိုရကောင်းမလား\nဟူပြီးထိပ်ကိုဂေါင်ဂေါင်မြည်အောင်ခေါက်လိုက်၏။\nအမထာမိ၊လမ်းတွင်ခလုတ်တိုက်ပြီးခြေမကွဲသွားသော်လည်းနာရမှန်းမသိ၊ဦးအောင်ချာကနဖျင်းနားရောက်သောအခါအတင်းတိုးဝင်သွား\nလေ၏။\nဖော့ဦးထုပ်ကိုဆောင်း၊ဘောင်းဘီအပြာကိုဝတ်လျက်ကွပ်ပစ်တက်တွင်အခံ့သားထိုင်ရင်းမင်းသမီးရုပ်ကလေးကိုဘယ်ပြန်ညာပြန်ပယ်ပယ်န\nယ်နယ်ကိုင်တွယ်ကြည် ရှနေသောလူ\nကြီးတစ်ယောက်ကိုမြင်မှသာကိုယ်ရှိန်သတ်ကာပြောနေသောစကားကိုကြားမိလေတော့၏။\nဘယ့်နဲ့လဲဆရာကြီးရဲ့ ၊ကျုပ်ပြောတဲ့အဖိုးနဲ့ ပေးလိုက်မယ်မဟုတ်လား။\nခင်ဗျားတို ့အရပ်မှာဒီအရုပ်ကလေးနဲ ့တန်တဲ့အိမ်တစ်အိမ်မှမရှိပါဘူး၊ဝယ်နိုင်မဲ့လူလည်းရှိမှာမဟုတ်ဘူး။”\n“မှန်ပါ၊ဝန်တောက်မင်းတို ့ဆိုရင်တော့အလကားတောင်းလည်းပေးရမှာပါပဲ။နို ့ပေမယ့်ချောသပ်အမွမ်းတင်ဖို\n ့လေးငါးရက်လောက်ဆိုင်းစေ\nချင်ပါတယ်။\nပြီးလျှင်ပြီးချင်းဝန်ထောက်မင်းတို ့ဆီကိုလာပြီးပို ့ပါမယ်”\nထိုမျှကိုကြားရလျှင်ပင်မောင်ချစ်၏အသဲနှလုံးအူသိမ်အူမတို ့သည်ကြွေကျမတတ်ဖြစ်လေ၏။ သို ့ဝံ့ရဲပါအံ့နည်း။\nခါးကြားကခြောက်လုံးပြူးသေနတ်သည်လည်းမောင်ချစ်၏အကြံကိုသိသည် ့အလားမောင်ချစ်ဆီကိုစိမ်းစိမ်းလှည် ပြီးခြောက်လှန့်မောင်းနှ\nင်လေ၏။\nဝဲလာသောမျက်ရည်ကိုအနိုင်နိုင်ထိန်းပြီးမိမိဘက်သို ့ကျောခိုင်းနေသောဆင်စွယ်ဒေဝီလေးအားနောက်ဆုံးကြည် လျက်ထွက်လာလေ၏။\nလမ်းကြာငယ်တစ်ခုတွင်းမှ“ဟိုကောင်ကလေးညိုတိုတို၊တို ့ကိုကြိုက်လို ့ ငို၊နင်ငိုပင်မဲ့အလကားတို ့အမေကမပေးစား”\nဟုထွက်ပေါ်လာသောတေးသံသည်တေးဆိုသူအားနှလုံးပွားဖွယ်ပင်ဖြစ်သော်လည်းမောင်ချစ်၏နှလုံးသားကိုကားဓါးပါးနှင့်မြွန်းလိုက်လေ\nတော့သတည်း။\n၁၅ရက်မျှကြာသောအခါ ခေါင်းထက်တွင်တစ်ဘက်ကိုယ်စီတင်ထားသောမိန်းမကြီးတစ်စုနှင့်ယောကက်ျားကြီးတစ်ယောက်တို ့မောင်ချစ်တို\n၏ခြောက်သွေ့ သောခြံကလေးအတွင်းသို ့ဝင်သွားသည်\nကိုမြင်ရပါသည်။\nအိမ်ရှေ့ကခွေးကတက်ကိုတ်ကမိလျှင်ပင်ထိုင်ခုံနားတွင်မျက်ရည်စက်လက်ဦးဆံဖားလျားနှင့်ထိုင်နေသောမိန်းမတစ်ဦးသည်ယောက်ျားကြီး\n၏ခြေစုံကိုပြေးဖတ်လျက်\n“အမယ်လေးကိုရင်အောင်ရဲ့ ၊မောင်ချစ်ဖြစ်ပုံတွေမြင်ဝံ့သေးရဲ့လားရှင့်၊မောင်ချစ်ရေ၊အမေ့သားကြီးရဲ့ ၊အမေလိုက်ခဲ့မယ်ကွဲ့နော်၊ဟီး\nဟီး”\nဟုဟစ်အော်ပြောဆိုငိုကြွေးမြည်တမ်းလေ၏။ဦးအောင်ချာလည်းမောင်ချစ်အလောင်းနားတွင်မပြုတ်မယုတ်ထိုင်နေသောမောင်ချစ်၏ဖခင်\nအား\n“ဘယ့်နှယ်ဖြစ်ရတာလဲမောင်ဖိုးငွေရဲ့၊ကိုရင်လည်းမြို့တတ်သွားတာ၁၄-\n၁၅ရက်ကြာသွားလို ့ဘာသတင်းမှမကြားမိဘူး။အခုပြန်ရောက်ရောက်ချင်းပဲအိမ်မှာတောင်မထိုင်ခဲ့ဘဲပြေးလာခဲ့တာပဲကွဲ့ ”ဟုပြောလေ၏။“\nကိုရင်ရယ်၊ဘာရောဂါရယ်လို ့လည်းမပြောတတ်ပါဘူး။တမှိုင်\nမှိုင်တတွေတွေနဲ ့ထမင်းမစားဟင်းမစား၊တစ်ခါတလေသူ အမေကျွေးလို ့ဆံပြုတ်ကလေးတဇွန်းလောက်ဝင်သွားပေမဲ့ချက်ချင်းအန်ပစ်တာပဲ\nပယောဂဆိုလို ့ဆရာဩခေါ်ပြတာလည်းဘာမှမထူးခြားပါဘူး။ကလေးကိုညှင်းဆဲသလိုဖြစ်နေတာပဲ၊မေးလို ့လဲမပြောဘူး၊\nမနေ ့ညကတော့သူ ့အမေကိုခေါ်ပြီးသူစုထားတဲ့ပိုက်ဆံငါးမူးနှစ်ပြားကိုသူ ဆရာတော်အားလှူလိုက်ပါလို ့မှာပြီးကိုရင်အောင့်ကိုမေးတာဘဲ။\nမြို့သွားတယ်လို ့ပြောတော့အတန်ကြာကြာဘာမှမပြောဘဲမောနေပြီး၊\nဘကြီးအောင်ညာတယ်လို ့မပီတပီပြောရင်းအသက်ပျောက်သွားတာပဲ”ဟုပြောပြီးလုံချည်စဖြင့်မျက်ရည်သုတ်လေ၏။\nဦးအောင်ချာလည်းစဉ်းစားပြီးအကြောင်းရင်းကိုရိပ်မိသောအခါမျက်နှာညှိုးငယ်သွားလေတော့သတည်း။\nယခုအခါတွင်ကားရွာကလေးအနောက်ဖက်နွားစာကျက်အနီးထိန်ပင်ကြီးတောင်ယွန်းယွန်းရှိသချိုင်ကုန်းထက်တွင်ထီးတည်းသောအုတ်ဂူ\nကလေးတစ်ခုကိုတွေ့ နိုင်ပါသည်။\nအချစ်ဂူဟူသညဖင့်၄င်း၊မောင်ချစ်ဂူဟူသဖြင်၄င်းအမည်နှစ်မျိုးဖြင့်ခေါ်ကြရာမည်သည်ကိုအမှန်ဟုမပြောနိုင်ပါ။\nဂူကလေး၏အရှေ့မျက်နှာလိုဏ်ပေါက်ကလေးထဲတွင်နွားကျောင်းသားတို ့၏လက်ချက်ဖြင့်ကျိုးပဲ့ပျက်စီးနေသောအရုပ်ကလေးတစ်စုံကို\nတွေ့ နိုင်ပါသေးသည်။\nကျွန်တော့်ဖိုးအေအားမေးကြည် ရာလွန်ခဲ့သောသုံးနှစ်လောက်ပျံလွန်တော်မူသွားသောတောထွက်ကြီးဦးကုန္၏လက်ရာဖြစ်သည်ဟုသာမန်\nမျှသာသိရပါသတည်း။\nတကသိုလ်ကျောင်းတိုက်မဂဇင်း၊\nဖေဖော်ဝါရီ၊၁၉၃၂\n